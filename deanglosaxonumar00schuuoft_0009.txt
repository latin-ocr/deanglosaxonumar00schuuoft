Perquam pauca sunt, quae adhuc temporis viri docti
constituerunt de arte metrica et Anglosaxonum et veterum
Saxonum. Post enim Schmellerum‚ qui e versibus Saxo-
nicae evangeliorum harmoniae unam legem ad allitera-
tionis conditionem pertinentem enucleavit (Abh. d, bair.
Acad. Β. 4; 1847) eamque ne satis quidem accurate nec
ita, ut rem absolveret3 nemo huic rei operam navavit,
nisi M. Heinius, qui paucas observationes metricas ad
alteram suam Beovulfi editionem addidit, ita tamen, ut ne
conaretur quidem eas certis documentis probare et con-
firmare. Itaque operae pretium mihi visum est, quibus
legibus metricis utrique Saxones in componendis suis
carminibus uti solerent, accuratius, quam adhuc factum
est, in quaestionem vocare et, quantum possem. diligenter
describere.

Qua in quaestione hanc viam ingressus sum, ut
primum e Beovulfo et Caedmoniana genesi et Cyne-
vulfiana Elena firmas quasdam leges enuclearem et cer·
tis documentis probarem, deinde, quantum hae leges va-

lerent in ceteris quoque carminibus perscrutarer. Sic
1

